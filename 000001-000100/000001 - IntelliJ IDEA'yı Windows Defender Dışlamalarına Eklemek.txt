IntelliJ IDEA programını her projede değil de tamamen Windows Defender 
dışlamalarına eklemek için yapılması gerekenler:

► Görev Çubuğu'ndaki arama simgesine tıkla.

► "Windows Güvenliği ayarları" yaz ve oraya git.

► "Koruma alanları" başlığı altında "Virüs ve tehdit koruması" bölümüne git.

► "Virüs ve tehdit koruması ayarları" başlığı altında "Ayarları yönet"e git.

► "Dışlamalar" başlığı altında "Dışarıda bırakılanları ekle veya kaldır"a git.

► Açılan "Dışlamalar" bölümünde "+Bir dışlama ekle" kutusuna tıkla.

► "Klasör"e tıkla ve daha önceden kopyalamış olduğun şu klasör yollarını yapıştır: 
      C:\Users\sserd\AppData\Local\JetBrains\IdeaIC2023.2
      D:\Bookmarks\Programming\Projects



Not 2023-09-11-001: Son basamaktaki şu klasör yolu (D:\Bookmarks\Programming\Projects) içinde IntelliJ IDEA projelerini kaydettiğim klasör. 
Not 2023-09-11-002: Son basamaktaki şu klasör yolu (D:\Bookmarks\Programming\Projects) IntelliJ IDEA'nın program klasörlerinden birisi. Burada geçen "sserd" değişken bir klasör adı. Klasör yolunun sonundaki "IdeaIC2023.2" kelimesi de değişken.
                                       Dolayısıyla, bir gün başka bir bilgisayarda veya başka bir formattan sonra bunlar değişecek.
Not 2023-09-11-003: Windows 10'un şu anki versiyonu nasılsa, eklediğim dışlamalara rağmen yine de bu dışlamaları algılamayıp uyarı kutusunu IntelliJ IDEA'nın
                                        göstermesine sebep olabilir.
Not 2023-09-11-004: Bu metin belgesinin GitHub'daki repoda nasıl görüntüleneceğini tam olarak bilmiyorum. Notlar kısmındaki satırları, pencerenin darlığından dolayı
                                       bilgisayarımda göründüğünden farklı gösterebilir, deneyelim ve görelim nasıl.
Not 2023-09-11-005: Ayrıca, ikinci bir deneme ise şununla ilgili olacak, bakalım bu metin belgesini commit yaptıktan sonra metinde değişiklik yaptığımda ve tekrar
                                       commit yaptığımda, bu ikinci commit repoda farklı bir dosyanın oluşmasına mı yol açıyor, yoksa aynı isimdeki mevcut metin belgesini değiştirip
                                       güncelliyor mu görelim.


--------------------2. Komit Sonrası Notlar---------------------


Not 2023-09-11-006: Bu not 004 numaralı notla ilgilidir. Açıklama: 
                                        GitHub'daki ilişik repodaki metin belgesi aynen bir Windows işletim sistemindeki metin belgesi 
                                        gibi davranıyor. Şöyle ki eğer satır pencereden uzunsa satır sağa doğru devam ediyor.
                                        Bir LibreOffice OpenDocument metninde ise bir satırın sonunda satır pencerenin dışına taşmıyor, 
                                        kesilip alt satırdan devam ediyor. İşte, repodaki metin belgesi böyle davranmıyor, aynen bilgisayardaki metin belgesi
                                        gibi davranıyor. Vurgulanan hususu hatırlayabilmem için yukarıdaki ilk beş nottaki uzun satırları
                                        değiştirmeyeceğim. 
Not 2023-09-11-007:  Bu metin belgesi hariç olmak üzere, bundan sonra günlükte eğer bir metin belgesinde yazım ya da noktalama hatası
                                        yapmış olursam, yaptığım güncelleme komitlerinde, yazım ve noktalama düzeltmelerinden bahsetmeyeceğim. Çünkü,
                                        bilgileri hatırlamak için metin belgelerini gelecekte yeniden okuduğumda, böyle küçük meselelerin dikkatimi dağıtmaması
                                        gerekiyor. Günlük girdisine geri döndüğümde aradığım bilgiyi olabildiğince çabuk bulabilmeliyim.


--------------------3. Komit Sonrası Notlar---------------------

Not 2023-09-11-008: Bu not 005 numaralı notla ilgilidir. Evet, öğrenmiş oldum ki, 
          Eğer, repoda ve lokal klasörde yer alan bir dosyayı (örnekte, bu metin belgesi) birinci komitten sonra değiştirirsen
          ve yeniden komit yaparsan, GitHub, repodaki aynı adlı dosyayı değiştiriyor. Orada ikinci bir dosya oluşturmuyor.
          Bilmediğim şey ise şu, acaba GitHub'da, değiştirilmiş olan dosyanın daha önceki versiyonlarına erişmenin bir yolu var mı? 
          Örneğin bilgisayarda, o dosya artık yok, onun yerine güncellenmiş hâli var. Meselâ, o değiştirilmiş ve kaydedilmiş
          metin belgesine tıkladım ve "Önceki Sürümleri Geri Yükle"ye tıkladım. Açılan pencerede şöyle yazıyor:
          Kullanılabilecek daha önceki sürüm yok. Belki bunun sebebi, bilgisayarda, işletim sisteminin geri yükleme noktaları
          oluşturma özelliğini devre dışı bıraktığım için olabilir. Ancak, bunu keşfetmek için onu geri aktif hâle getirmeyeceğim.
          Çünkü bilgisayarın geri yükleme noktası oluşturma özelliği sinir bozucu bir şey. Bilgisayarın diskini kısa sürede 
          dolduruyor. Bununla uğraşmak istemiyorum. Burada önemli olan keşif, GitHub'ın değiştirilen dosyayı güncellemesi 
          ve bu güzel.

Not 2023-09-11-009: GitHub'da bir metin belgesine tıkladığınızda açılan sayfada metin belgesinin içindeki boşluk karakterinin 
          piksel mesafesi, bilgisayardakinden daha uzun. Üşenmeyip saydım, yukarıdaki ilk yedi nottaki ikinci satır ve devamındaki 
          satırların satırbaşı boşluğu 40 space tuşu tıklaması kadar sağa doğru. GitHub'daki dosyanın paragraf boşluğu da aynı sayıda 
          karakter yuvasından oluşmasına rağmen, iki boşluğun uzunluklarının piksel mesafesi aynı değil. 
          Belki de bu Google Chrome ile ilgilidir ve GitHub sitesi ile ilgisi yoktur. Her neyse, bu yüzden 008 numaralı ve 
          devamındaki notların ikinci satır ve devamı satırbaşı boşluğunu 10 boşluk karakterine indirdim. Bakalım nasıl görünecek. 
          İstediğim sonucu alacağımı umuyorum.

Not 2023-09-11-010: GitHub sitesinin temel kavramlarından olan İngilizce commit kelimesinin Türkçe'de hoşuma giden bir
          karşılığını bulamadım. Bu yüzden commit kelimesi yerine çoğu zaman komit kelimesini kullanacağım Türkçe uyarlama 
          olarak.   


--------------------4. Komit Sonrası Notlar---------------------


Not 2023-09-11-011: Eğer komit değişikliği mesajının üzerine tıklarsan, açılan sayfada, dosyaya yeni eklemeler 
          yeşil arka fonla gösteriliyor ve eğer o komitte metin çıkarma yaptıysan, bu da kırmızı arka fonla gösteriliyor. 
          Üzerine tıkladığım komit mesajı (commit message) şuydu: Diary-Entry-000001-Change-000002
          Tıkladığımda gittiğim URL şuydu:
          https://github.com/seyitserdarcihan/LearningJavaDiary/commit/1e7cc25ffc52fdd3b63c7dbba6f67dea7075ed80?diff=unified

Not 2023-09-11-012: Şimdi merak ettiğim şu: Aynı dosyanın önceki komitlerdeki versiyonlarına, sanki sonraki
          komitler üzerine hiç işlenmemiş gibi erişilebiliyor mu? Bunu tespit etmenin şu anda bulabildiğim tek yolu şu,
          3. komitin sonucunu gösteren URL'yi yukarıya yazdım. Acaba, 4. komit işlendikten sonra, o URL'ye 
          gittiğimde ne bulacağım? GitHub, yeni komitin URL'sine otomatikman yönlendirme mi yapacak, yoksa
          yeni komitin adresine yönlendirmeyecek ve dosyanın önceki versiyonunu kalıcı olarak görebilecek miyim?
          Belki de 3. komitin URL'si ölü link olacak. Bakalım görelim.


--------------------5. Komit Sonrası Notlar---------------------


Not 2023-09-11-013: Bu not 012 numaralı notla ilgili. Önceki komit işlemeleri sabitmiş. 3. komitin URL'sine gittiğimde  
          https://github.com/seyitserdarcihan/LearningJavaDiary/commit/1e7cc25ffc52fdd3b63c7dbba6f67dea7075ed80?diff=unified
          sayfa yerinde duruyor ve 4. komit hiç işlenmemiş gibi duruyor, 4. komit hiç yokmuş gibi. Bu güzel. Şimdi merak
          ettiğim ise şu: Aynı dosya üzerinde değişiklik yapan komitlerin hepsini liste olarak veya başka kullanışlı bir yoldan
          görebilmenin ve çabucak istediğin komite gidebilmenin bir yolu var mı? Bunu GitHub'da bulamadım, bu yüzden kısa
          bir Google araması yapacağım.
          Ve buldum:
          https://github.com/seyitserdarcihan/LearningJavaDiary/commits
          Üstteki URL'de "LearningJavaDiary" kısmı değişken, diğer her şey sabit. Değişken kelime reponun adı.
          Artık herhangi bir repo üzerinde yapılan bütün komitlere gitmek istediğinde ne yapman gerektiğini biliyorsun.
          Problem şu ki, LearningJavaDiary reposunda binlerce girdi olacak ileride Allah izin verir de ölmezsem. Peki o zaman commits 
          sayfasına gittiğimde istediğim komiti nasıl bulacağım? 
          Sanırım bunu ileride görmem gerekiyor. 
          Asıl önemli olan şu, komitler arasında arama yapmak değil, en son komitlerin oluşturduğu repodaki uzun listede 
          istediğim günlük girdisini bulmak? 
          Başka bir soru şu: Bir reponun tamamına değil, sadece bir dosyaya ait komitlerin listesini görebileceğim bir 
          web sayfası var mı? 




